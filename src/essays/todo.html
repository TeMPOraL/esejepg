<p id="p1">Pielęgniarka pracująca w opiece paliatywnej nazywana Bronnie Ware
zrobiła listę największych <a href="http://www.inspirationandchai.com/Regrets-of-the-Dying.html">żalów umierających</a>. Jej lista wydawała się
wiarygodna. Mogłem sam zobaczyć – mogę sam zobaczyć – że robię
co najmniej 4 z tych 5 błędów.</p>

<p id="p2">Jeśli musiałbyś skompresować je do jednej rady, to mogłoby
nią być: nie bądź trybikiem w maszynie. 5 żalów tworzy portret
postmodernistycznego człowieka, który kurczy się do kształtu
pasującego do okoliczności, w których się znajduje, a potem kręci się
posłusznie, aż nie przestanie.</p>

<p id="p3">Alarmujące jest to, że błędy, które powodują te żale są błędami
przeoczenia. Zapominasz o swoich marzeniach, ignorujesz swoją rodzinę,
tłumisz swoje uczucia, zaniedbujesz swoich przyjaciół i zapominasz być
szczęśliwym. Błędy przeoczenia są szczególnie niebezpiecznym rodzajem
błędów, ponieważ robisz je domyślnie.</p>

<p id="p4">Chciałbym uniknąć robienia takich błędów. Ale jak uniknąć błędów,
które robi się domyślnie? Idealnie przekształcasz swoje życie tak,
żeby miało inne ustawienia domyślne. Ale zrobienie tego w całości może
nie być możliwe. Tak długo jak te błędy zdarzają się przez
zaniedbanie, prawdopodobnie musi być Ci przypominane, żebyś ich nie
robił. Odwróciłem więc 5 żalów, dostarczając listę 5 nakazów

  <blockquote>Nie ignoruj swoich marzeń; nie pracuj za dużo; mów co myślisz; pielęgnuj
przyjaźnie; bądź szczęśliwy</blockquote>

którą później umieściłem na szczycie
pliku, którego używam jako listy rzeczy do zrobienia.</p>
